Myspell al è un coretôr ortografic creât par OpenOffice (www.openoffice.org), un
pachet di programs pal ufici (word processor, sfuei di calcul, editor di
presentazions e v.i) libar e disponibil par plui sistemis operatîfs. Il stes
coretôr ortografic al è doprât ancje di cualchi altri program, come Thunderbird
(http://www.mozilla.org), un program di pueste eletroniche ancje chest libar e
multi-plateforme. 
La instalazion dal dizionari Furlan e à di jessi tornade a fâ par ogni program
che al dopre myspell e magari cussì no, par ogni program il mût di procedi al è
diferent (di fonde si à di copiâ i file dal dizionari in une cualchi directory
dal program e podopo configurâ il program par abilitâ la corezion ortografiche
par Furlan). 
A vegnin daûr lis istruzions par instalâlu in:
	* OpenOffice
	* Thunderbird

   Instalazion par OpenOffice
  ----------------------------
1- Inviâ une cualsisei aplicazion di OpenOffice (es. Writer), de bare dai menù 
   selezionâ:  Strumenti->Opzioni->OpenOffice.org->percorsi 
   (te version inglese Tools->Options->OpenOffice.org->Paths)
   Cjapâ note dal percors relatîf ae vôs Linguistica (Writing Aids) e sierâ
   dutis lis aplicazions di OpenOffice inviadis, in Windows sierâ ancje la
   eventuâl iconute cui cocâi che si cjate te System Tray tal cjanton in bas a
    drete dongje dal orloi. 
   Il percors di default par versions di OpenOffice prin de 1.0.1 al è
   <Directory di instalazion di OpenOffice>/usr/wordbook/
   par versions plui resints al è 
   <Directory di instalazion di OpenOffice>/share/dict.

2- Scompatâ il file dal dizionari te directory 
      - <Percors cjatât>      in câs di version prin de 1.0.1
      - <Percors cjatât>/ooo  in câs contrari

3- Vierzi cuntun editor di tescj il file dictionary.lst che al varès bielzà di
   jessi te directory nomenade parsore, câs contrari si à di creâlu. Zontâ al 
   file cheste rie: 
                DICT fr FR fur_IT
   e salvâ.
   Note impuartant: OpenOffice al permet di doprâ dizionaris dome par une liste 
   di lenghis predefinidis e magari cussì no, il Furlan nol (ancjemò) includût.
   Par risolvi il probleme, si à brie nome di impleâ une lenghe ricognossude dal
   program tant che imprestenon pal Furlan.
   La rie zontade difat al assegne il dizionari furlan (fur_IT) al francês (fr)
   di France (FR),  sielzût par vie che la sigle e sune tant Friûl.
   Se però si dopre bielzà un dizionari francês, baste specificâ une altre
   lenghe libare, par esempli par sielzi l'Afrikaans, la prime lenghe te liste, 
   si à di scrivi:  DICT af ZA fur_IT

4- Tornâ a vierzi une aplicazion di OpenOffice e selezionâ 
   Strumenti->Opzioni->Impostazioni Lingua->Lingue 
   (Tools->Options->Language settings->Languages )
   Come 'Lingua Standard dei documenti' selezionâ de liste la lenghe imprestenon.
   Passâ ae sezion Linguistica (Writing Aids) che si cjate simpri sot la vôs 
   Impostazioni Lingua (Language Settings) e cjalcjâ il boton Modifica (Edit) a 
   drete de sotsezion 'Moduli linguistici disponibili'. Tal gnûf balcon che si
   vierç selezionâ de liste la lenghe imprestenon e ativâ, se no je bielzà 
   ativade, la casele dal control ortografic. 


  Instalazion par Thunderbird
 -----------------------------
1- Copiâ i file fur-IT.aff e fur-IT.dic che a son tal file zip in
   bin/components/myspell te directory di instalazion di Thunderbird.
2- Cuant che si fâs il control ortografic te balconute che e ven fûr sielzi come lenghe fur_IT.